ב"ה, כ"ז ניסן, תשי"ב ברוקלין.
הרה"ג והרה"ח אי"א נו"נ עוסק בצ"צ וכו' מוה"ר יהודא זאב שי' הלוי
שלום וברכה!
...נ"ב: במ"ש במכ' בענין הנהגת התלמידים... שי' שאין דעתו נוחה כ"כ מהאריכות שלהם בתפלה וכו' כיון שאין זה מתאים להנהגתם בשאר הענינים וחושש הוא ליוהרא וכו', הנה אולי צודק בטענותיו אבל ידוע הוא מהמוחש הנראה לכל המעיין בטיב הנוער בדורנו זה, אשר בשבילם ביחוד הוא תקופת משבר ולכן צריך להזהר ביותר מכל ענין שיוכל להחליש את כח ההתנגדות שלהם להרוחות הנושבות בתבל, ואם גם יש ענינים כאלו שמצד מצבם עתה הרי עוד לא באה העת והזמן בשבילם להתעסק בכמו אלה, הנה כיון שעכ"פ זהו ענין המוסיף עוד פרט אחד לעמוד בתוקף נגד הרוחות המנשבות ברה"ר, אחריות הוא להסיר לבטל או להחליש את הענין, ואם לדעתו יש סתירה בין האריכות בתפלה והנהגתם בשאר הענינים הרי צריך להשתדל בניחותא אבל בתוקף שייטיבו דרכיהם בשאר הענינים אבל לא לבטל ענין האריכות בתפלה וכו' כיון שסו"ס ה"ז מוסיף יראת שמים און אפגעטראגענקייט פון וועלטישע תענוגים, ולו גם יהא בדרך מקיף, ומובן שאין לו לדיין אלא מה שעיניו רואות על אתר אבל כפי שמתאר הוא במכתבו הרי חוו"ד היא כנ"ל, ותקותינו תקות כת"ר ותקותי אני שיקויים פירוש רז"ל עה"פ אין יוצאת ואין צוחה ברחובותינו, אשרי העם שככה לו אשרי העם שה' אלקיו (יעוין זח"ג רמא, ב).
הנ"ל

