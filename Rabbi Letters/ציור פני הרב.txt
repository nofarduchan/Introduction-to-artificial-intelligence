
תקח
ב"ה, כ"ה תמוז, תש"ט
שלום וברכה!
במענה על מכתבו מי"ד תמוז:
...ג) בנוגע להמכתב ע"ד התמונות, הנה המכתב הי' מוסגר במכתבי אני להרח"ה שי' ואם לא הי' אמת הנכתב בו שזהו ע"פ ההוראה פשיטא שלא הייתי שולחו ואם הי' מכיר את הרב חדקוב לא הי' כלל ספק אצלו שאינו שייך לדברי שקר וגוזמא.
ד) בנוגע לגוף הדבר, תמהני על הרעש שלו. המכתב פונה אל המקושרים, היינו לאלו הפונים מזמן לזמן בבקשת עצה וברכה בעדם ובעד נשותיהם בניהם ובנותיהם, ומפרקים לפרקים גם פרטי מצב כ"א ואחת מהנ"ל, והתנהגות זו דבר ידוע הוא לכל, ואדרבה הערכה רווחת שמי שחסר זה אצלו - ה"ז סימן שחסר גם בהתקשרותו.
...ז) עוד אחת יכולני לטעון עבורו, והיא: מה התועלת בס' התמונות שבשביל זה כדאי לכנוס לכל שקו"ט הנ"ל?
אלא שכמדומני שאין נצרך ביאור ע"ז דנראה גם באנשים כערכנו שלא לבד שזהו מחזק רגש הידידות או ההתקשרות אצל מי שנמצא אצלו התמונה, אלא שגם אצל המשלח את התמונה פועל התקרבות כשנזכר שתמונתו נמצאת אצל חבירו פלוני ועאכו"כ בנדו"ז.
וכבר נראה כאן הרגש שפעלה בחוגי מקושרים שונים הידיעה אשר הרבי מליובאוויטש מעונין שתמונתם למשפחותיהם תהא אצלו לזכרון - כ"ז הוא השערתי, כי לא שאלתי לטעם ההוראה.
באיחולי כט"ס ופ"ש כב"ב שי'
מ. שניאורסאהן