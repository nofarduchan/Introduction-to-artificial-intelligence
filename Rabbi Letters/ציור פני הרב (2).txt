
ד'פו
ב"ה, ב' שבט, תשט"ז ברוקלין.
שלום וברכה!
לאחרי שתיקתו הכי ארוכה נתקבל מכתבו מכ"ח חשון - שנתארך בדרך הילוכו - ובמענה עליו, על ראשון ראשון וכו'.
...ג) במה שכותב אודות ברקים ורעמים, הנה יבדקו את התפילין שלו וכן את המזוזות בדירתם, ויהי' בקירוב מקום אליו תמונת כ"ק מו"ח אדמו"ר זצוקללה"ה נבג"מ זי"ע ובפרט בזמנים שהנ"ל רגיל, ואז הרי גם בהתבוננות קלה יסור ממנו כל הפחד מלבד האמור במרז"ל, שניתנו לפשט עקמימות שבלב...
...ז) במ"ש בתחלת המכתב וגם בסופו, שפנה אליהם, היינו לו ולזוגתו שיעבדו בשטח החינוך על טהרת הקדש בכרם חב"ד, ולא קבלו ההצעה, וכותב שהטעמים על זה. - הנה מה תועלת לו בהטעמים כיון שסו"ס אינם לוקחים חלק במוסד כ"ק מו"ח אדמו"ר זצוקללה"ה נבג"מ זי"ע, ואף שמובן שחינוך הכשר בכל מקום שיהי' בעיא חיונית היא, הרי גם על זה מתאוננים וכמ"ש שמוני נוטרה את הכרמים כרמי שלי לא נטרתי, אף שגם הראשונות מעידה התורה שכרמים הם, וק"ל, והאריכות בטח אך למותר.
ח) כבקשתו יזכירוהו ואת ב"ב שיחיו על הציון הק' של כ"ק מו"ח אדמו"ר זצוקללה"ה נבג"מ זי"ע להמצטרך להם בגו"ר.
בברכה לבשו"ט בכל האמור.