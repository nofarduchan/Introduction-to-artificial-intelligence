ד'טז
ב"ה, ו' טבת, תשט"ז
ברוקלין.
שלום וברכה!
במענה על מכתבו, בו שואל פרטים בהנוגע להתבוננות דא"ח, זמנה ואופנה.
והנה מובן שההתבוננות צריכה להתחיל בהבנת הענין, ולפעמים זוכים שבדרך ממילא באים להנועם והעריבות של הענין. ובהנוגע לזמני התבוננות וחילוקם, הנה ילמוד בעיון הדרוש מכתבי כ"ק מו"ח אדמו"ר זצוקללה"ה נבג"מ זי"ע הנדפס בהתמים חוברת ד' עמ' מ"ו והמוסג"פ. ובכלל בכגון דא יפרש שיחתו לפני המשפיע דא"ח שלו וזקני אנ"ש אשר שימשו זקני החסידים בתומכי תמימים בליובאוויטש והם יורוהו.
בברכה לתלמוד תורה ביראת שמים ולעבודת התפלה בהצלחה ולהשפיע גם על חבריו שי' בכל זה.