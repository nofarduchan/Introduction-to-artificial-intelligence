
ה'תתכב
ב"ה, ג' מ"ח, תשי"ח ברוקלין.
הרה"ג וו"ח אי"א נו"נ רב פעלים מו"ה הלל שי'
שלום וברכה!
... במ"ש אודות יום ההולדת, הנה לע"ע רק במקום אחד מצאתי עד"ז, והוא בירושלמי* אשר ביום ההולדת מזל האדם גובר, אבל מובן הוא ג"כ מפירוש עה"כ והימים האלה נזכרים ונעשים, שבכל יום לתקופת השנה, חוזרים הענינים לקדמותם, וידועה הראי' על זה מדין המשנה (גיטין סוף פרק ג') דהיין הנמצא בחביות נשתנה לתקופת השנה מיום "הולדת" הענבים, ובכ"א הרי ידוע דמעשה רב וחזק אפילו יותר מסברא, ובמילא גם יותר מקרא**, ונהגו בזה רבותינו נשיאינו הק' אף כי בצנעא.
בברכה.