
ב'תרדע
ב"ה, כ"א אייר, תשי"ד ברוקלין.
שלום וברכה!
במענה על מכתבו מט"ז אייר.
א) בהנוגע לעסקנותו בעניני הרישום הפצת וכו', הנה מובן שצ"ל זה בהסכמת הנהלת הישיבה ובודאי יש למצוא אופן לסדר את הנ"ל שלא יבלבלו ויפריעו מלימודו בתורת הנגלה ומלימודו בתורת החסידות, ואף אם לפעמים רחוקים לא יתאימו הזמנים הרי בטח ימלא בשעות הפנויות מה שחיסר באקראי בלימודו בנגלה ובחסידות.
ב) מ"ש אודות נסיעה לארצוה"ב ללמוד כאן, הרי עוד רבות יש לעשות ולהשתלם בישיבתו באה"ק ת"ו, וילמוד במסירה ונתינה ושקידה המתאימה ומבלי לבלבל את עצמו במחשבת נסיעה וכו' וכו' לעת עתה.
ג) במ"ש אודות אי התמדתו בלימודו בתורת הנגלה כו' הרי ידוע עד כמה הקפידו רבותינו נשיאנו הק' על השקידה בלימוד הנגלה וכבר ארז"ל יגעת ולא מצאת אל תאמין ובמילא בידו הדבר שאם רק ירצה באמת ילמוד בשקידה וגם יצליח, מובן אשר לאחרי ההפסק בזה כל התחלות קשות אבל מזמן לזמן יהי' לו זה בנקל יותר ובלבד שישתדל בזה אליבא דנפשי', וה"ה גם בנוגע ללימוד החסידות שבטח גם לימוד זה יכול להשתפר יותר, ובהסכם הר"מ והמשפיע שלו הנה יש לחלק זמני חזרתו על הלימודים באופן שלא יוצרך ללמוד משך שעות בענין אחד כי אם בסרוגין אשר עכ"פ בזמן הראשון יגרה זה את החשק ללמוד וכבר ידוע מרז"ל לעולם ילמוד אדם במקום שלבו חפץ.
בודאי שומר שלשת השיעורים השוים לכל נפש מתקנת כ"ק מו"ח אדמו"ר זצוקללה"ה נבג"מ זי"ע בחומש תהלים ותניא הידועים, ולקח ג"כ מסכת בחלוקת הש"ס ומזמן לזמן נותן לצדקה איזה פרוטות והשי"ת יצליחו.
בברכה,
בשם כ"ק אדמו"ר שליט"א
מזכיר