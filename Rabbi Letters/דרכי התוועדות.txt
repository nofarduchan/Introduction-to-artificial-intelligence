
ג'רנט
ב"ה, ט' שבט, תשט"ו
ברוקלין.
הוו"ח אי"א נו"נ כו' מוה"ר ישראל זוסמן שי'
שלום וברכה!
במענה על מכתבו מג' שבט, בו כותב אשר יש להם שיעורים קבועים בתורת הנגלה ובתורת החסידות, וכיון שהגיעתם השמועה אודות לימוד דא"ח בפרשת השבוע בתורה אור ולקו"ת, שואל אם להפסיק אחד השיעורים הנ"ל ולהתחיל בפרשת השבוע.
הנה כבר בארתי דעתי כ"פ שלא באתי אלא להוסיף ולא ח"ו לגרוע, וה"ה בנוגע שאלתו, ואף שיסוד ההוראה הנ"ל הוא ע"פ פתגם רבנו הזקן, אז מען דארף לעבען מיט דער צייט, בכל זה כיון שלדעתי מספיק בזה באם אי אפשר אחת לימוד למיגרס, הרי בודאי ימצאו זמן נוסף ללמוד עכ"פ איזה קטעים חסידות דפרשת השבוע, כי אף שבנוגע לבעל עסק היתה השיחה שילמדו כל פרשת השבוע, אינו כן בהנוגע לשיעורים הנלמדים ברבים וכמובן.
מ"ש שנהגו במי שיש לו יארצייט לעשות סעודת מלוה מלכה ולומדים אז בשיחות הק', הרי אף שלא שמעתי מנהג בכ"ז, אסיפת כמה מישראל ובפרט בהתועדות שנלמדים בזה דברי תורה, ונוסף על זה גם סעודתא דדוד מלכא משיחא, וכנודע בכ"מ במכתבי כ"ק מו"ח אדמו"ר אודות התועדות בעריכת מלוה מלכה, הרי יישר חילם, וימשיכו ההתעוררות על כל השבוע כולה. וסמוכין להנ"ל יש לומר, מהמבואר בכתבי האריז"ל דהנשמה העולה ביום היארצייט הנה כשחל בימי החול והיא עולה בשבת שלפני זה שוב אינה יורדת, וכמבואר בשער המצות בפ' ויחי ובכמה מקומות. והשי"ת יצליחם להפיץ המעיינות חוצה, אשר בחוץ זה נכלל ג"כ נקודה הראשונה שמחוץ למעין גופא (ולאו דוקא חוצה בעומק תחת ח"ו, וע"פ המבואר ברשימות הצ"צ על תהלים אשר ז"א נקרא חוצה). ויהי' זה מתוך בריאות הנכונה בגשמיות וברוחניות.
בברכה ופ"ש.