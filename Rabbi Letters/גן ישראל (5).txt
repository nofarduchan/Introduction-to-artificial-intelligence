ד'תצו
ב"ה, ב' תמוז, תשט"ז
ברוקלין.
שלום וברכה!
...ואסיים בנקודה שקרובה היא ללבי, והנני - פארקאכט - אין דעם, זה כמה שנים, והוא ע"ד עריכת דעי קעמפ לימי החופש מלימודי חול, שאז יכולים, בהכנה מתאימה, לפטמם בלימודי קדש מבלי בלבולי לימודי חול ובתי ספר העמים, ולמחנך ותיק בודאי האריכות בגודל הענין אך למותר.
וכמנהג בני ישראל ישן נושן למצוא לכל דבר שייכות או עכ"פ רמז בפרשת השבוע.
- הנה בשנת הארבעים לפני הכניסה ממש לארץ נושבת, הזהיר משה רבנו רועה נאמן את הדור באי הארץ לדעת אשר ממדבר - מתנה, שבהיותם במדבר העמים מקום נחש שרף ועקרב וגו' שם דוקא קבלו את התורה כולה וקבלוה בדרך מתנה. ז.א. לא רק החכמים והמשכילים בכח חכמתם ושכלם, לא רק בעלי הרגש בטוהר מדותיהם, וגם לא רק מארי עובדין טבין בכח פעולותיהם, כי אם למן הגדול שבגדולים (וגם לו ניתנה רק, ברצון השם, באופן של מתנה, כי לולי זאת אין בכח האדם הנברא לקבל עניניו של הבורא, ובקצה השני) אפילו הקטן שבקטנים גם לו ניתנה כל התורה במתנה, ואת דכא ושפל רוח גו' - ומזה הוראה לכאו"א שבדורנו אלה הנמצאים בין שני הקצוות האמורים דגדול שבגדולים וקטן שבקטנים, וברור שלא נמצאים במדבר עמים נורא כבזמן ההוא - שמקבלים מתנה האמורה המיוסדה על הערבות, בנינו ערבים בעדנו, ואין הקב"ה מבקש אלא לפי כחן, שירצה כ"א להשתדל כל אחד לפי כשרונותיו בשטח חינוך הכשר דבנים ובנות, ואם ירצה תנתן לו היכולת והאפשרות לגשם רצונו בפועל.
הארכתי בפעם הזאת, כיון שחוששני שמצב רוחו נשקף הוא ועושה רושם בכל אחד ואחת מתלמידיו, ואם יועילו השורות האמורות להיטיב מצב רוחו - הרי נוסף על גודל הענין מצד עצמו, תגרום הטבה זו להטבה בכאו"א ממקבלי לקחו, ויה"ר שהציווי עבדו את ה' בשמחה ובכל דרכיך דעהו, וכמו שביאר הרמב"ם בהלכות דיעות פ"ג ופרק ד', יחדיר בחיי היום יומי שלו ושל זוגתו תחי' ויבשר טוב בכל הענינים בם נגע במכתבו.
בברכה.