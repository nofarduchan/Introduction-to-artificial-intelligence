ב"ה, ה' כסלו, תשכ"א ברוקלין.
שלום וברכה!
במענה למכתבו מכ"ד מ"ח ושלאחריו.
א) אופן התפלה במצבו:
בימי הש"ק והיו"ט, יוכל להאריך (בתחלה קצת) ובימות החול לע"ע בפירוש המלות לבד, כיון שהרי קשור הוא בסדרי הישיבה, וגם להעיר ככתבו במכתבו, מקונטרס התפלה בזה.
ב) אופן ההתבוננות לפני התפלה, ובפרט בכדי שיוכל להאריך בתפלה כנ"ל:
כיון שבזה הענין, ההתבוננות (ולא לימוד וקנין ידיעות חדשות), נכון יותר להתבונן בענין שלמדו איזה פעמים ויודע אותו, וההתבוננות תהי' או בהעמקה יותר או חזרה על הידיעה, ולהרחיבה בנוגע להפועל יוצא מזה, או מדות וכו', ובזה יש שינוי בטבעי בני אדם: כאלו שההתבוננות נקלטת אצלם יותר כשחוזרים על הענין באותיות הרב, ויש שאדרבה כשחוזרים על התוכן ולא על האותיות.
ג) הבאת ההתבוננות לפעול במדות טובות וכו':
נוסף על שברובא דרובא יש בכן במדה טובה מסויימת מכל התבוננות - הנה הענין השוה בכולם: כיון שההתבוננות היא בענין דתורת ה', אזי יש תמיד בכן מזה בהנוגע לגדלות ה' וכן בההגדלה וההפלאה, ז.א. בנקודה השני', דשפלות האדם (עיין שו"ע או"ח ריש סי' צ"ח), וכנ"ל זהו ענין השוה בכל, יש למצוא בכל התבוננות גם בכן במדה פרטית.
ד) קישור המחשבה לענין - משך שעה חשובה:
כבכל עניני תורה וקדושה, גם על זה נאמר מעט מעט אגרשנו, ז.א. שמלכתחילה מרגילין לקשר את המחשבה שעה קלה, ולאט לאט מגדילים, ולהקל הנ"ל - ע"י שהספר או הסידור פתוחים לפניו באותם הדברים והענין בו מחשב.