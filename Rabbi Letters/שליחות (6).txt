
ב"ה, כ"ח מ"ח, תשי"ד ברוקלין.

הרה"ח הוו"ח אי"א נו"נ עוסק בצ"צ כו' מוה"ר ניסן שי'

שלום וברכה!

...מה שמזכיר במכתבו שכיון שהתלמידים הגדולים נשארו במספר קטן בכמות ובמילא פעל זה עליהם - על אחדים מהם - שבירה מזה שאינם זוכים להמצא כאן. הנה עליו להסביר להם שאין כאן ענין וטעם לשבירה כזו כלל וכלל, ואדרבה צריכים הם להביט על עצמם כשלוחיי להאיר במקומם את האויר ואח"כ גם את האנשים הנמצאים באוירם במאור שבתורה זוהי תורת החסידות אשר במילא יקרבום עי"ז ג"כ לנר מצוה ותורה אור, (עיין בלקו"ת ויקרא בהתחלתו בענין שלוחו של אדם כמותו עפ"י תורת הדא"ח) מה שאין לומר זה בנוגע לכל התלמידים הנמצאים בברוקלין, כמובן וד"ל.

ובהביאם בחשבון פתגם כ"ק מו"ח אדמו"ר זצוקללה"ה נבג"מ זי"ע, אז א סאלדאט גייט אין מלחמה דארף ער גיין מיט א מראש און א פרייליכען.. הרי עאכו"כ בנדון דידן שנחוצה שמחה ושיהי' הלוכם - מהלכים בין העומדים דוקא בשמחה, ומלבד שזהו דרישת הבעש"ט, עבדו את הוי' בשמחה ומרומז בפסק הרמב"ם סוף הלכות לולב, הנה הכרח הוא - השמחה - במילוי השליחות שלהם ותפקידם בעלמא דין והאריכות בזה אך למותר, ובודאי ימצא האותיות המתאימות להרחיב הדבור בהנ"ל באופן המתאים למצבם עתה. ולמותר להעיר שזהו גם בהנוגע להתלמידים שאין בהם שבירה ג"כ, כיון שעל כולם חל הענין דזבחי אלקים רוח נשברה דוקא, ולאידך גיסא הציווי דעבדו את ה' בשמחה...

כל נשמתא ונשמתא הווה קיימא קמי' מלכא קדישא ואח"כ ירדה בגוף והכל בשביל לשמש את קונו כמאמר המשנה ולהאיר את חלקו בעולם כמבואר הענין בתניא ובכ"מ, והוסיפו ביאור רבוה"ק זי"ע ובפרט כ"ק מו"ח אדמו"ר זצוקללה"ה נבג"מ זי"ע, אז מען מוז טאן ניט נאר מיט זיך והקרוב אליו אלא אפילו גם עם הרחוקים כדי שיפוצו גם המעיינות (ולא רק מי באר ומים שאובים) חוצה.