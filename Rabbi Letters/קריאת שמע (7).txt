ד'קסט
ב"ה, ח"י אדר, תשט"ז
ברוקלין.
שלום וברכה!
במענה על הפתקא שלו. הנה אף שבכלל חשבון הנפש נכון וגם מוכרח אבל רק לפעמים ולא בכל שעה ושעה וכמבואר הענינים במקום אחר, ולכן התבוננות במצבו בכל פעם ופעם כנראה שמבלבל אותו מלימוד מתאים לסדרי הישיבה וכן בשאר הענינים הנוגעים לבריאות הנפש ולבריאות הגוף, ויהי' בשמחה וילמוד מתאים לסדרי הישיבה, ובזמנים הפנוים שלו יתעסק ג"כ בהשפעה על הזולת, אבל גם זה מוכרח שיהי' מתוך שמחה, ופשוט שצריך לשמור הוראת הרופאים המטפלים בו, והשי"ת יצליחו בכל האמור ויבשר טובות.
בברכה,
בשם כ"ק אדמו"ר שליט"א
מזכיר
________________
