ו'תשצד
ב"ה, ראש חדש ניסן, חדש הגאולה, ה'תשי"ט ברוקלין, נ.י.
כל תלמידי ישיבות הערב אשר בירושלים עיר הקודש ת"ו ב"ב ע"י משיח צדקנו
ה' עליהם יחיו
לשלום אין קץ ולברכה!
המכ' והפ"נ נתקבלו. ובעמדנו בראש חדש ניסן, בו נאמר ועליו נאמר: החדש הזה לכם ראש חדשים ראשון הוא לכם לחדשי השנה,
אביע ברכתי לכל אחד ואחד מכם, אשר תוסיפו ותלכו מחיל אל חיל, בלימוד תורתנו הקדושה תורת חיים ובקיום מצותי' בהידור, ובהנהגה מתאימה לבני ישיבה, ועל אחת כמה וכמה - ישיבה המתנהלת ברוח חב"ד, על פי הקו שהתוו לה רבותינו נשיאינו, אשר צריך להיות מהלך בקדש, וכמבואר בתורת החסידות שאמיתית ענין הליכה היא כשישנו שינוי במהות, ז.א. לא רק הוספה בכמות התמדה ושקידה, אלא גם באיכות, אופן הלימוד. ונוסף על זה - מוכרח שגם על חברו ישפיע כל אחד בזה, כמצווה עלינו ואהבת לרעך כמוך. ובפרט אשר בישיבה חסידותית, וביחוד בישיבה מיסודם ובהנהלתם של רבותינו נשיאינו, נשיאי חב"ד, הנה כל התלמידים גוף אחד הם.
ובכל תפקידים אלו הובטחנו - לפום גמלא שיחנא.
...בברכה לבשו"ט ולחג הפסח כשר ושמח,
מ. שניאורסאהן
________________