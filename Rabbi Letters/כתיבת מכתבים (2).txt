
ב"ה, כ"ח מנ"א, השי"ת
למחותני הרה"ח והרה"ג הוו"ח אי"א נו"מ וכו' מוהר"ר גרשון שי'
שלום וברכה!
במענה על מכתבו מד' ואתחנן, הנה לחינם מתנצל על מה שכתב אלי, כי לא הי' כאן חשש קפידא וכו' וכו' ובכל עת הנני שבע רצון לדעת מהנעשה עם אנ"ש יחיו, כי אם הידיעות טובות הנה אזי גורם זה קורת רוח ושמחה וגם אם ח"ו להיפך, על כל פנים זה גופא - העמידה בקישור מכתבים - מחזק, און מאכט קלענער דעם געפיל פון עלנטקייט ונמיכת הרוח. וידוע המבואר בכמה ספרים, שאף אם אי אפשר לעזור בגשמיות, הרי עכ"פ מחשבה טובה ואיחולים טובים של אחד מישראל לחברו ענין הוא.
וכידוע ג"כ המעלה כשממשיכים בעולם הדיבור בגלוי מעלת רעהו והחסרון בהמצטרך לו, שזהו פועל, אם תיכף אם לאחר זמן, בהקלת מצבו (עיין הבי' - במשל של הר"ה מפאריטש המובא בהתמים ח"ב ונדפס בקובץ מכ' א' ע' כ).
וכידוע שהבעש"ט השתדל לגרום שאנשים פשוטים ידברו טוב איש על רעהו ועי"ז היו נמתקים הדינים.
הפ"נ אקרא בהיכל כ"ק מו"ח אדמו"ר הכ"מ שנכנסים שם לנתינת פדיונות וליחידות, וכן בשעת הכושר על ציון כ"ק מו"ח אדמו"ר הכ"מ.
וצדיק מברך והשי"ת ממלא ברכות צדיק, דאשתכח בהאי עלמא יתיר מבחיוהי, על מילואן.
...החותם בברכה ופ"ש כל החבורה בכלל ולביתו תי' בפרט
מנחם שניאורסאהן
