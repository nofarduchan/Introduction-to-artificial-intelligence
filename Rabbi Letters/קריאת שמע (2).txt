ג'תפא
ב"ה, י"ג אייר, תשט"ו
ברוקלין.
שלום וברכה!
מאשר הנני קבלת מכתבו שסיימו בד' אייר ושנים הקודמים לו, ובמענה עליהם:
א) בטח שמע מפתגם כ"ק מו"ח אדמו"ר, אשר כמו שבעסק מוכרח לדעת מעמד ומצב העסק שזהו בא ע"י חשבון צדק, ובכל זה ישנם זמנים מסוימים לעריכת חשבונות, שע"פ רוב הם בסוף השנה, ובאם יעשה חשבון בכל שעה ושעה, הנה נוסף על בזבוז הזמן והכחות יבלבל ג"כ להעסק. כי עסק ברובא דרובא צריך להעשות בהרחבה ובטחון, וכמ"ש הרחב פיך ואמלאהו, וחשבון ענינו מדידה וצמצום תנועה הפכית. הנה עד"ז הוא ג"כ בעסק התורה והמצות, שזהו עסק האדם העקרי שבריאתו הוא לשמש את קונו, שלכן קבעה תורתנו הק' תורת חיים זמנים מיוחדים לעריכת החשבון שהם ברובא דרובא בסיום כל תקופה, היינו בק"ש שעל המטה חשבון על היום שעבר כו', ובשילהי השנה הוא חדש אלול, ובפרט ימי הסליחות על השנה שעברה. מהנ"ל מובן אשר שיטתו שלעתים תכופות עורך חשבונות שביניהם על הנהגתו במשך שנים שעברו, ושוקל עוד הפעם ועוה"פ אם צריך הוא להרבות בעבודת החינוך או בלימוד או בהשפעה על זולתו, ה"ז היפך הוראת כ"ק [מו"ח] אדמו"ר נשיא ישראל.
ג) מה שכותב שכשמביט על אברך או בחור היושב ולומד, והוא מתעסק' ב... או בהשפעה על זולתו לרבו לאבינו שבשמים, הנה ספק בידו אם בחר בדרך הנכונה. - הנה פסוק מפורש, ויצונו ה' (אלקינו) לעשות את כל החקים האלה ליראה את ה"א, ונאמר את האלקים ירא ואת מצותיו שמור כי זה כל האדם, שמזה מובן, אשר כל ענין של יראת שמים ויראת אלקים ושמירת מצוה בפועל זוהי תכלית כל האדם, ומובן ג"כ ע"פ פסק משנה אני נבראתי לשמש את קוני, ולא לשמש את עצמי, אפילו באופן נעלה, וע"ד הנ"ל, וכמבואר ברמב"ם סוף הלכות תשובה, וכיון שלימוד התורה צ"ל מפני אהבת אדון כל, שציוה בה וכשרואה את אחד מבני ישראל, שעל כל אחד מהם נאמר בנים אתם לה' אלקיכם, ובן זה טועה ביער עבות בין חיות טורפות ונזכר על פסק רבי עקיבא שואהבת לרעך כמוך כלל גדול הוא בתורה, הרי מובן שבאם יעזוב את בנו של אדון כל הארץ לנפשו ויתעסק בלימוד כדי שחכם יתקרי ומבין יתקרי שלא זה תכלית בריאות האדם שעלה ברצונו ית' שישמש את קונו...
בברכה לעבודה מתוך השמחה.
________________