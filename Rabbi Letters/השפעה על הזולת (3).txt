ב"ה, כ"ב כסלו, תש"כ ברוקלין.
שלום וברכה!
...ה) במה ששואל איך יתעסק בהפצת תורת חב"ד הדרכותי' והנהגותי' - כיון שעדיין לא קיים קשוט עצמך, המענה ע"ז בשתים, והוא: אי אפשר למנוע הידיעה דתורה האמורה מאלו שבסביבתו, מפני שהוא אינו כדבעי, שהרי הם אינם אשמים בזה, נוסף על הנקודה באם אינו מתקן עצמו ככל הצורך, ועדיין חסר, פשוט שאין צריך להוסיף על זה עוד הגרעון בהפצת דא"ח, ומגודל ענין הפצה זו (שגם על זה קאי דבר משנה, זכה וזיכה הרבים וכו' זכות הרבים תלוי בו), מובן ההיפך ח"ו, והרי בענין דקשוט עצמך צריך האדם לחפש ולמצוא כל אופנים ואמצעים האפשרים להגדיל הצלחה בזה, ולכשידע שעליו לדבר בעוד שעה ע"ד ענינים חשובים לפני כו"כ פא"פ, בודאי ובודאי שזהו יקל המלחמה האמורה ויקרב הנצחון.
ויהי רצון שכיון שמתקרבים אנו לימי חנוכה דענינם מסרת רשעים ביד צדיקים וזדים ביד עוסקי תורתך, הרי גם במלחמה הפרטי[ת] של כאו"א מאתנו יומסר הרשע בידי הצדיק והזדים ביד העוסקים בתורה וכמבואר הענין בספר תניא קדישא.
בברכה לבשו"ט בכל האמור בהקדם ולחנוכה מאיר ושמח.