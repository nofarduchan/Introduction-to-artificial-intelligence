ב'עתר
ב"ה, כ"א אייר, תשי"ד
ברוקלין.
שלום וברכה!
... בקשר עם מ"ש במכתבו, הרי בטח למותר לעוררו עוד הפעם על המצווה בתוה"ק לשמור על בריאות הגוף וכמבואר ג"כ בהמאמר דיו"ד שבט דהאי שתא ובכמה מקומות, ודבר פשוט כזה אין צריך ראיות נוספות ובמילא אופן הלימוד שלו או המחשבה בדברי תורה בודאי יש לסדרם באופן שלא יגעו במצב בריאותו, ולא יטעה א"ע לאמר כי טענת הבריאות הם באים מצד היצה"ר, אף שלפעמים כן הוא אבל בכלל הציווי בכל דרכיך דעהו ה"ז עיקר גדול שיהי' הגוף בריא ושלם, ובמילא כשמרגיש עיפות בלימודו או כשחוזר במחשבה על לימודו, הרי או שיחליף את הלימוד ללימוד מסוג אחר או שיפסיק לשם מנוחה לאיזה זמן, שמלבד שזהו מצוה וכנ"ל הרי גם בענין הת"ת עצמה ה"ז הכנה כדי שאפשר יהי' הלימוד לאח"כ ובכמה ענינים הכשר מצוה כמצוה.
בודאי עלה לתורה בסמיכות ליום הולדתו וכן נתן לצדקה ביום הולדתו לפני תפלת הבקר ותפלת המנחה וכל הנ"ל ימשיך לו תוספת ברכה והצלחה בעניניו הפרטים ובעסקנותו בכרם חב"ד.
בברכת הצ' ופ"ש אנ"ש שי'.
