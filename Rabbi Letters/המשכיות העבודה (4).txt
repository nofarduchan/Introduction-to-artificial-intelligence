תקסב

ב"ה, ה' אדר, ה'תש"י

הרה"ח הוו"ח אי"א נו"מ וכו' מהורנ"נ שי'

שלום וברכה!

במענה על שאלותיו הפרטיות:

לפענ"ד ישמח את החתן וכלה בניגוני חב"ד וכיו"ב. וכל המשמח כו' זוכה כו' ונזכה ב"ב לזמן דקול חתן וכלה משמח חתן עם הכלה.

ידוע שאצל הנשיאים ובפרט שמעתי שאצל אדמו"ר מהר"ש נ"ע הנה בעת אמירת המאמר הי' אומר מילות בודדות שהיו שייכות רק לפרטים מן השומעים וכאו"א הי' שומע רק השייך אליו. אלא שכ"ק אדנ"ע ביקש את אביו שהוא ישמע גם את כל המילות הנ"ל וניתן לו - כך שמעתי מכ"ק מו"ח אדמו"ר זצוקללה"ה נבג"מ זי"ע הכ"מ.

והנה גם במאמר של יום ההסתלקות ישנם כמה וכמה בעל שם'סקע ווערטער ופתרון שאלתו כמש"כ לעיל הוא לפענ"ד שם רפ"ה ובטח ישמע - דערהערן - מש"כ ברפ"ה וישמיע להחו"כ ולכל המסובין. ואחתום בברכת מז"ט מז"ט לחתן וכלה שיעלה הזווג ליפה ויבנו בית נאמן בישראל בדור ישרים יבורך בגילוי בנין עדי עד.

בברכת מזל טוב

הרב מנחם שניאורסאהן