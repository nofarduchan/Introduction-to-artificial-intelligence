
ב'רעח
ב"ה, כ"ח מ"ח, תשי"ד ברוקלין.
הרה"ח הוו"ח אי"א נו"נ עוסק בצ"צ כו' מוה"ר ניסן שי'
שלום וברכה!
...כל נשמתא ונשמתא הווה קיימא קמי' מלכא קדישא ואח"כ ירדה בגוף והכל בשביל לשמש את קונו כמאמר המשנה ולהאיר את חלקו בעולם כמבואר הענין בתניא ובכ"מ, והוסיפו ביאור רבוה"ק זי"ע ובפרט כ"ק מו"ח אדמו"ר זצוקללה"ה נבג"מ זי"ע, אז מען מוז טאן ניט נאר מיט זיך והקרוב אליו אלא אפילו גם עם הרחוקים כדי שיפוצו גם המעיינות (ולא רק מי באר ומים שאובים) חוצה.
מעצמו מובן אשר גם זה לא הושיטו לו מן המוכן המכשירים לזה צריך הוא להתאזר בכל כחותיו למצוא אופן לפעול בזה ועאכו"כ מי שזכה שההשגחה הפרטית העמידתו על חלק היפה ואומרת לו ובחרת בחיים, שצריך לעבוד עבודתו בשמחה אמיתית הפורצת כל הגדרים אפילו של השכל והרגש שבמילא תהי' עבודתו בהצלחה מופלגה.
והביאור אך למותר עד כמה גדולה הרחמנות על נשמה שנסעה וירדה כמה מדריגות מקמי מלכא קדישא ונתלבשה בגוף עכור ובעוה"ז הגשמי שהרשעים גוברים וסו"ס לא מלאה תפקידה או אפילו לא בקירוב למה שהי' נדרש ממנה, ולאידך גיסא אינו צריך ביאור עד כמה גדלה אשרה כשמשתדל למלאות התפקיד ומשתדל לעשות את זה בפנימיות ובהידור וכמבואר בכ"מ ומהם בהמשך רס"ו באופן העבודה של העבד האמיתי.
והוא הדין בנוגע לכת"ר ועוזריו אשר זכו שההשגחה הפרטית ונשיאנו נשיא הדור כ"ק מו"ח אדמו"ר העמידו על התורה והעבודה להאיר את אירופא כולה במאור שבתורה עצמות א"ס ב"ה תורת החסידות שלהם שייך כל האמור לעיל.